ἃς)

laris observantiam inter alia ponderantes et presertim ut eo liberius divinis
possitis obsequiis intendere quo vestre facultates jam exiles nimis ut premittitur
et tenues licet non ut vellemus saltem aliquantulum ut appetimus vestris usibus
reserventur.

Nos vestre paupertati hujusmodi pio compacientes affectu Patris et Filii et
Spiritus Sancti nomine invocato prehabita super hiis omnibus et singulis et eorum
circum stanciis cum nostris predictis capitulis in domo capitulari dicte ecclesie
nostre cathedralis Sancte Trinitatis sufficienti deliberacione diligenti solempni et
frequenti tractatu ut premittitur in communi prout exigunt canonice sanctiones
juris insuper ordine et solempnitate debita in omnibus observatis concedimus
pronunciamus declaramus diffinimus et ordinamus de predictorum capitulorum
nostrorum consilio et assensu expresso in hiis auctoritate nostra ordinaria et
pontificali ne ultra quatuor marcas argenti in procuracione predicta · vos aut
Prioratus vester vel successores vestri nobis aut successoribus nostris sitis aliqua-
liter obligati set procuracione quatuor marcarum argenti simus pro tempore
nostro et singuli successorum nostrorum pro suis temporibus perpetuo sint con-
tenti.

In quorum omnium et singulorum perpetuam firmitatem et testimonium has
literas nostras patentes sigilli nostri et sigillorum dictorum capitulorum nostro-
rum appensione fecimus communiri.

Et nos Prior et conventus ecclesie cathedralis Sancte Trinitatis ac nos deca-
nus et capitulum ecclesie Sancti Patricii supradicte dictum tractatum 'sic fuisse
et esse nobiscum habitum ac cetera premissa quatenus nos concernunt recognos-
cimus ac omnia et singula sic per dictum venerabilem patrem nostrum Dublin
archiepiscopum suprascriptum concessa pronunciata declarata diffinita et ordinata
facta gesta habita cetera quecumque prout superius recitantur per omnia ratifi-
camus aprobamus ac eisdem sic concessis pronunciatis declaratis diffinitis ordi-
natis factis gestis et habitis et eorum cuilibet quatenus ad nos attinet nostrum
unanimem prebemus consensum et assensum. In cujus rei testimonium sigilla
communia capitulorum nostrorum una cum sigillo predicti venerabilis patris
presentibus sunt appensa. Datum Dublin quarto die mensis Februarii anno
Domini millesimo quadringentesimo vicesimo tericiO.

-qu- ἢ ··“σ]
A Δ

ναις Ἂν· ⁰·-

     

 

 

 

